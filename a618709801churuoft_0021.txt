17

pretiosae mortis Christi qui ipse est Advocatus noster apud Patrem
et propitiatio pro peccatis nostriS‚ usque ad Adventum Eius
secundum praeceptum Eius observamus Primo enim sacrificium
laudis et gratiarum offerimus 3 tum vero sacrificium Crucis
Patri proponimus et repraesentamuS, et per illud remissionem
peccatorum et omnia alia Dominicae passionis beneficia pro tota
et universa Ecclesia impetramus; sacrificium denique nostrum
ipsorum Creatori omnium offerimus, quod per oblationes
creaturarum Ipsius iam significavimus. Quam actionem totam,
in qua plebs cum sacerdote partem suam necessario sumit, sacri·
ficium Eucharisticum solemus nominare.

Porro cum nos satis stricte admoneat Papa de necessitudine
quae “inter fidem et cultum, inter legem credendi et lqgrem supplicandi
intercedat,'' aequum videtur ut animum et vestrum et nostrum ad
liturgiam Romanam propius vertamus. Et cum ipsum “ Canonem
Missae’' diligenter inspiciamus, quid de notione sacrificii ibidem
prodita luculenter apparet? Cum formulis nostris Eucharisticis
satis consentit, vix aut ne vix quidem cum Concilii Tridentini
placitis, Vel potius dici debet a Concilio illo duos sacrificii
explicandi modos simul proferri, unum qui cum scientia liturgica
et prudentia Christiana concinat, alterum qui theologiae populari
et periculosae de propitiatione Eucharistica addictus sit. In
Canone autem Missae sacrificium, quod offertur, quatuor modis
describitur. Primo loco est “sacrificium laudis,”1 quae notio
totam actionem permeat, et quodammodo sustinet, et in unum
quasi corpusv coniungit. Secundo est oblatio facta a servis Dei et
cuncta familia Eius, de qua oblatione petitur ‘⁴ ut nobis corpus et
sanguis fiat’' Filii sui Domini nostri. Tertio est oblatio Maiestati
Eius de suis “donis ac datis'' (id est de frugibus segetum et
arborum, ut recte explicat Innocentius 1112, quamvis verba

XI. ¹ “ Sacrificium laudis ’⁹ id est Eucharisticum vel pacificum (Anglice
‘⁶ thank-offering'’ vel “ peace-offering”) quod in hac re ab aliis sacrificiis
differt, curn in illo, homo, qui offert, cum Deo partem oblationis ex ritu sumat.
Nomen ex veteri versione Latina est (vide Pentateuchum Lugdunensem), quod
ab Hieronymo “pro gratiarum actione oblatio'’ vel “ hostia gratiarum’' redditur,
Levit. vii. 12, 13. Unde in liturgia nostra ambo coniunguntur: “this our
sacrifice of praise and thanksgiving.''

XI. ² De sacro allaz-22»- mysterio v cap. 2.

B

