32

ordinati primo ad sacrificium offerendum variis ritibus et
cerimoniis praepararentur, deinde ut potestatem offerendi diserte
traditam acciperent, tertio ut iidem in missa celebranda ius
sacerdotii usurparent, denique ut alia potestate sacerdotali,
peccata scilicet remittendi, publice ornarentur. Quae sententia
ex verbis Pontificalium veterum confirmatur, ut eg. in Pontificali

Sarisburiensi legitur “ Benedic et sanctifica has manus sacerdotum ,

tuorum.” , Haec igitur omnia quae post antiquam illam formam
sequuntur, sicut verba nostra anno 1662 addita, simpliciter non
necessaria sunt. Potestates enim istae vel implicite et ex usu
tradi possunt, ut apud antiquos fiebat, vel statim et diserte3
sed ad ordinationis efficaciam modus traditionis nullo modo
pertinet.

Quae curn partim perspexissent patres nostri, et viderent
doctrinam scholasticam circa transsubstantiationem panis et vini,
et recentiorem de sacrificio crucis in missa (ut credebatur)
repetito, populari sensu curn quibusdam ex sequentibus ceri·
moniis et orationibus coniungi, apud se quaerebant quomodo
ritus ille totus non modo integrior et purior, sed perfectior et
nobilior evaderet. Et cum eo ternpore de antiquitate orationum
primarum nullo modo constaret, sed doctorum sententiae formis
imperativis omnem virtutem tribuerent, animos suos ad has
potius quarn ad illas advertebant.

In quern finem primo simplicitatem persequebantur, et totius
ritus partes ad unum quasi culmen dirigebant, ita ut nemo dubitare
posset quo momento gratia et potestas sacerdotii daretur. Ea est
enirn simplicitatis vis ut animos hominurn magis ad divina evehat
quam series longa cerimoniarum, quamvis rectissima voluntate
coniunctarum. Orationibus ergo praemissis, quae et officium
sacerdotii et successionem a ministerio Apostolorum declarabant,
impositionem manuum cum verbis Domini nostri iungebant. Et
in hac re exemplum Ecclesiae Apostolicae consulto2 secuti sunt,
quae primo “ad orationem se convertel)at,” deinde manus impone-
bat et ministros suos dimittebat, non Romanae, quae impositionem

XIX. ² Vide adlocutionem Archiepiscopi ad populum in consecratione
Episcopi, et Act. xiii 3. Cf. vi 6 et xiv 22,

