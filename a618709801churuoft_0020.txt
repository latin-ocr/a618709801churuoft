16

Eugenio IV) chrisma materiam esse docent, et impositione
manuum in hoc ritu nulla utuntur. Si ergo doctrina de materia
et forma sacramentorum certa admittenda esset, Romani parum
recte multis retro saeculis Confirmationem ministraverunt, Graeci
nullam habent. Et plures quidem ex illis corruptionem a Patribus
illorum factam re confitentur, impositione manuum cum chris·
matione iuncta, ut rescivimus, multis in lociS, et rubrica in-Pon-
tificalibus quibusdam de hac re addita. Et quaerere licet an
OrientaleS‚ qui ad Romanos convertantur, iterum Confirmatione
egeant? an confitentur Romani eos aequum ius in materia
immutanda usurpasse, sicut ipsi in corrumpenda?

Quodcumque responderit Papa, satis clarum est illi doctrinae
de forma et materia definita non ubique pressius insistendum 3
omnia enim sacramenta Ecclesiae, excepto baptismate, idcirco in
dubitationem trahi posse.

XI. Quaerimus ergo qua ex auctoritate formam definitam in
sacris ordinibus tradendis Papa invenerit? Testimonium nullum
ab eo adlatum vidimus nisi locos duo e Concilii Tridentini placitis
(sess. xxm de Sacramenta ordinis, canone 1, et sess. xxn de sacrificio
missae, canone 111), quae post Ordinale nostrum compositum pro-
mulgata sunt, ex quibus colligit praecipuam sacerdotii Christiani
gratiam et potestatem esse consecrationem et oblationem corporis
et sanguinis Domini. Auctoritas plane eius Concilii apud gentem
nostram nunquam accepta est, et ab eo multa vera cum falsis,
multa incerta cum certis, commixta invenimus, Quoad locos
autem a Papa citatos respondemuS, nos de S.. Eucharistiae conse-
cratione maxima cum reverentia curare, et solis sacerdotibus rite
ordinatis et nullis aliis Ecclesiae ministris permittere. Eucha-
ristiae etiam sacrificium vere docemus, nec sacrificii crucis “nudam
esse commemorationem '' credimus, ut Concilio illo citato nobis
videtur imputari. Satis tamen credimus in liturgia nostra qua in
S. Eucharistia celebranda utimur,—corda habentes ad Dominum,
et munera, quae antea oblata sunt, iarn consecrantes ut nobis
corpus et sanguis fiant Domini nostri Jesu Christi,—sacrificium
quod ibidem fit ita significare. Memoriam scilicet perpetuam

