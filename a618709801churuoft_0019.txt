15

doctrina illa, a scholasticis post tempus Gulielmi Autissiodorensis
(Aa). 1215) toties decantata, quod unicuique ex sacramentis
Ecclesiae forma una et materia omnibus numeris definita esse
debeat. Neque eam credimus apud Romanos de fide esse. Peri-
culum enim erroris maximum inducit si quis Papa vel Doctor‚ qui
multum apud suos valeat, hanc vel illam formam aut materiam,
neque in verbo Dei neque a Patribus Catholicis aut Conciliis
definitam, pro necessaria agnoscendam hominibus persuadeat.
Unicum est enim, ut diximuS, sacramentum Baptisma, quod
et forma et materia penitus certum est. Et hoc naturam rei
sequitur. Cum enim Baptisma Christi omnibus ostium Ecclesiae
sit, et ab omnibus Christianis, si necessitas urgeat, ministrari
possit, condiciones validi Baptismatis omnibus notae esse debent.
Quod autem ad Eucharistiam attinet (si quaestiones de azymis et
sale, de aqua, et ceteras huiusmodi ut minores seponas) materiam
satis certam habet: de forma eius plena et essentiali usque hodie
disceptatur. Confirmationis vero materia non adeo certa est ,- et
nos quidem Christianos de ea diverse sentientes invicem damnandos
nullo modo censemus. Forma autem Confirmationis incerta est
et prorsus generaliS‚ oratio scilicet vel benedictio plus minus
congrua, quae in singulis ecclesiis fuerit usitata. Et sic de aliis.

X. Sed hic locus de Confirmatione paulo latius tractari debet ε
multum enim lucis in quaestionem a Papa propositam infert. Scribit
enim de impositione manuum quod materia sit quae “aeque ad
Confirmationem usurpatur.'’ Confirmationis ergo materia, Papa
iudice, impositio manuum videtur esse, ut a traditione Apostolica
nos etiam accepimus. Sed Romana ecclesia, pro impositione
manuum unicuique conferenda, extensionem manuum super
turbam parvulorum aut simpliciter “versus confirmand05‚'' multa
per saecula, corrupta consuetudine adhibuit.1 Orientales (curn

X. 1 In Sacramentario “Gelasimo’' dicto (saec. forsan vii) adhuc legimus Ad
conszgrnandum imponit eis manum in lzis verbis: sequitur oratio de septiformi
dono Spiritus. Et in ordinibus “Sancti Amandi'’ dictis, qui saeculi forsan viii
sunt, cap. iv. pontifex tangit capita ipsorum de manu. In “Gregoriano”
autem levata manu sua super capita omnium dicit, etc. In Pontificali vero
vulgato ς Tunc extensis versus confirmandos manibus dicit, etc.

