34

peccatorum conversione et remissione delictorum in Ecclesia, de
ministerio invicem faciend0, et cetera similia. Hoc ergo modo Sapi-
entiae divinae placebat praesertim NuntiOS, Speculatores et Dispen-
satores suos erudire, ut mundO, post discessum Eius, testimonium
darent, et plebem sanctam in Adventum suum rite praepararent. Et
quod fecerat Dominus fecerunt et Apostoli. Testis S. Petrus cum
SenioreS‚ id est presbyteros et episcopOS, ut Consenior obsecrat
“pascite qui in vobis est gregem Dei‚'' et “cum apparuerit
Princeps pastorum, percipietis immarcessibilem coronam'' (1 Pet.
v 1—4). Testis S. Paulus cum presbyteros et episcopos Ephesios
admonet voce (Act. xx 18—3 5) et cum Epistula insigniter spirituali
erudit (Eph. iv 11—13). Testis S. Gregorius Papa, cui gens
Anglicana‚ per totum mundum iam dispersa, tantum debet, qui
in libro suo de regula Pastorali multus est de his rebus et de
moribus pastorum, sed de sacrificio offerendo paene aut omnino
silet. Qui liber tanto in honore erat ut episcopis saeculo 1x infra
ipsam ordinationem daretur, una cum libro canonum, addita
monitione ut vitas suas secundum eius praecepta regerent.3

Sanctus etiam Petrus, qui Pastorale officium tanto cum studio
presbyteris commendat, in priori parte eiusdem epistulae totam
plebem, ut sacerdotium sanctum, de spiritalibus hostiis Deo
offerendis admonet (1 Pet. ii 5 et 9). Quod demonstrat illud
presbyteris magis proprium esse, cum personam Dei ad-
versus homines repraesentet (Ps. xxiii [xxii], Es. xl 10, 11,
Jerem. xxiii 1—4, Ezech. xxxiv 11—31), hoc quodammodo cum
plebe communicari. Sacerdos enim, cui dispensatio sacramentorum
et praesertim Eucharistiae consecratio mandetur, nunquam solus
ministrare debet, sed semper cum plebe astante et participante
altari deservit.4 Et sic prophetia Malachiae (i 11) impletur, et
per oblationem Ecclesiae mundam magnum est Dei nomen in
gentibus,

XIX. ³ Hoc testatur Hincmarus in praefatione opusculi LV Capitulorum:
Migne Pat. Lat. tom. 126 p. 292.

XIX. ⁴ Hoc ex Liturgiis Graecis antiquis et Missali Romano constat‚in quibus
paene omnia plurali numero dicuntur. Confer e.g. Ordinem Missae: ‘⁶ Orate
fratres ut meum ac vestrum sacrificium acceptabile fiat apud Deum Patrem
Omnipotentem’' ; et in Canone “ Memento Domine famulorum famularumque

