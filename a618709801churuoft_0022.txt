18

Domini de eis iam dicta sint a sacerdote), quae Panis sanctus
vitae aeternae et Calix salutis perpetuae nominantur. Quarto loco
et ultimo (Supra quae propitio) sacrificium, tribus modis oblatum,
et, secundum sententiam Romanam, iam plene consecratum,
cum sacrificiis patriarcharum Abel et Abrahae, et cum eo quod
obtulit Melchisedech, comparatur. Quod cum “sanctum sacri-
ficium, immaculata hostia'' dicatur, non solum ratione offerentis
sed etiam oblatorum comparari videtur.3 Deinde rogat ecclesia
ut haec perferantur per manus sancti Angeli ad sublime altare
Dei. Denique occurrit, post secundam seriem nominum sanc-
torum, orationis particula (Per quem lzaec omnia) quae ad bene-
dicendas fruges aptior videtur, quam sacrificio eucharistico
idonea.

Ex praecedentibus ergo plane constat legem. credendi a Concilio
Tridentino propositam aliquantum ultra limites legis supplicandi
progressam esse. Res certe mysterii plena est et quae mentes
hominum facile ad cogitationes altas et profundas, valido amoris
et pietatis affectu, adtrahat. Sed, cum summa reverentia tractari
debeat, et caritatis Christianae vinculum non disputationum sub-
tilium occasio habenda sit, definitiones curiosae de modo sacrificii
et de ratione qua coniunguntur sacrificium aeterni sacerdotis et
sacrificium Ecclesiae, quae aliquo certe modo unum sunt, nostro
iudicio, vitandae sunt potius quam promovendae.

XII. Quare ergo forma et intentio nostra in presbyteris et
episcopis faciendis impugnatur ?

Scribit quidem Papa, si ea quae minoris momenti sunt negli-
gamus, “ordinem sacerdotii vel eius gratiam et potestatem, quae
praecipue est potestas consecrandi et offlrendz' verum Corpus et
Sanguinem Domini, eo sacrificio quod non est nuda commemoratio

XI. 3 Haec oratio interpretes satis torsit. Conferendi sunt e.g. Innocentius ΙΙΙ
de sacro altaris myst. v 3, Bellarminus de sacr. Eucle. (de missa) lib. vi 24,
Romsee Sensus literalis rituum missae art. xxx. Vetustior eius forma apparet in
[Pseudo-Ambrosii] libro de Suc-ramentis iv 6 ἕ 27 ubi partes eius inverso· ordine
leguntur. Scribitur etiam “ per manus Angelorum tuorum.’' Tempore Leonis 1
Canoni Romano iam addita videtur, si vera sint quae in Vita eius reseruntur, de
verbis “sanctum sacrificium, immaculatam hostiam,” ab illo subiunctis. Cf.

serm. iv 3, ubi de Melchisedech dicitur “illius sacramenti immolans sacrificium,
’ quaml Redemtor noster in suo corpore et sauguine consecravit.’¹

