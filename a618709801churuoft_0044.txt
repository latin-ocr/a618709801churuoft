40

et verba ab omnibus consecratoribus prolata dicuntur. Porro
tam neglegenter collata fuit forma, ut gratiam pro gratiam Dei, et
non enim accepimus pro non enim dedit nobis Deus ( 2 Tim. 1. 7,
secundum S. Hieronymum) substituta sint. Nec tamen, tertio,
cum illis libris, nec cum recentiori, actionis descriptio revera
concordat. Nusquam enim in Ordinalibus nostris impositio
manuum “humeris'' praescribitur ; et multa, sicut praesentatio,
examen, hymnus Veni Creator, silentio praetereuntur. Quod
vero in summario “ quarto '' dicitur, nullo modo verum est.
Post verba enim Accipe Spiritum sanctum e.q.s. sequitur
traditio Bibliorum sacrorum cum forma altera imperativa
Attende lectioni, exhortationi, et doctrinae, etc. Deinde sacra
Cena celebratur. Denique annis 1550 et 1552 ι sequebatur
tantum oratio una (Super huncfamulum tuum‚quaesumus, Pater
misericors) cui anno 1662 subiuncta est altera (Actiones nostras)
cum benedictione (Pax Dei quae exsuperat). “Pauculae’' vero
“preces pro gratiarum actione'' nusquam sunt. Porro “concio''
in libris annorum 1550 et 1 5 52 non praecipitur, sed primum in
Ordinali anni 1662 apparet—quamvis probabile sit concionem

· fuisse. Haec ergo collatio Ordinalis Anglicani, qualecunque id

fuerit, saltem quatenus ex summario iudicari possit, neglegentissima
fuit, et ad ordinationem presbyterorum forsan non extendit: certe,
quacunque ex causa fuerit, de ea silet. Quod vero de mentione
omissa traditionis Bibliorum, in consecratione Episcopi, dici
debeat, nescimus Verba “sic fere peragebatur” neglegentiam,
in tam gravi causa culpabilem, indicare videntur.

Hactenus omnia ex documentis iam cognitis descripsimus. Sed
addit Papa ex scriniis, ut videtur, secretis S. Officii, quod nobis antea
incognitum fuit: “in sententia tamen ferenda omnino seposita
est ea causa (zze. Parkeri consecratio) ut documenta produnt
integrae fidei,'' et statim: “neque alia ratio est reputata nisi
defectus formae et intentioniS.'' Quae sunt ergo ista “ documenta
integrae fidei ’' et quos et quales defectuS, si ullos, formae et
intentionis commemorant? An defectus in consecratione episcopi
sunt? Vel in ordinatione presbyterorum? Aut in ambabus?
Haec maximi momenti sunt, si res ex aequo iudicanda sit.

