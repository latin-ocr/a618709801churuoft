43

responsione enim S.C.S.O. anni 1860 occurrunt verba “detur
responsio huius S.C. Supremae Inquisitionis fer. 1v 9 Apr. 1704.''
Sequitur responsio a theologis Romanis edita, sed nunc repudiata.
Et huius documenti sententiam anno 1875 Cardinalis Patrizi,
-secretarius S.C.S.O., pro virili parte extenuavit, P. Franzelini‚
postea CardinaliS‚ verbis usuS, quamvis non omnia ab eo scripta
divulgaverit.

Si haec ergo responsio vera et genuina est, quaerere licet an
S. Ο. formam ordinationis nostrae pro presbyteris approbaverit,
et formam consecrationis episcopi tantum improbaverit? Plane
nescimus: sed non adeo incredibile est.5

Si falsa et supposititia est, ubi gentium vera evanuit? et cur
falsa tam diu et tam publice locum eius tenuit? Et quis
posthac credat ΞΟ. de tali controversia, vel etiam de indole
documentorum suorum, idoneum testem esse?

Has ob causas iure dicimus tenebras S. Officio circumfusas a
litteris Papae Leonis parum dissipatas fuisse. Documenta penes
S.O. conservantur, et publici iuris fieri debent si veritati rerum
consulendum sit. Ut nunc tamen res manet, nemo est qui non
iudicet causam Gordonianam imbecillo et invalido firmamento
esse, si quis ordines nostros ob praxim curiae Romanae nullos
esse probare voluerit.

App. ⁵ Credit Gasparri Paulum IV ordinationes nostras pro presbyteris et
diaconis approbasse: De la valeur des Ordinations Anglicanes pp. 14, 15, 45,
Paris 1895. Cf. supra p. 12.

