8

momenti ducimus ut doctrina nostra de sacris ordinibus et ceteris
ad eos pertinentibus ad futuram rei memoriam palam fiat, quam
ut victoriam ex alia ecclesia Christi in controversia reportemus.
Controversiae tamen forma his litteris dari necesse est, ne quis
dicat nos argumentorum ex alia parte prolatorum aciem evitasse.

III. Controversia vetus erat, sed non acerba, de forma et materia
ordinum sacrorum, quae ex natura rei exorta est, cum nihil de ea
traditum aDomino aut ab Apostolis Eius inveniatur,nisi exemplum
notissimum orandi cum manuum impositione. De hac etiam re -
parum pronuntiaverunt Concilia Provincialia, nihil certum et
absolutum Oecumenica et generalia.

Neque etiarn Concilium Tridentinum‚ cui Patres nostri non
interfuerunt, rem directe tangit. Quae obiter dixit de impositione
manuum (sess. xlv de extrema unctione cap. 111) et exactius de vi
verborum “Accipe Spiritum Sanctum,'’ quae ·pro forma ordinis
accipere videtur (sess. xxm de sacramento ordinis, canone lv),
nobis satis placent, et certe nulla cum offensione audiuntur.

Controversia recentior et acerbior de validitate ordinationum
Anglicanarum fuit, cui controversiae theologi Romani cum
ardore se immiscuerunt, et varia nobis plerumque crimina et
defectus imputaverunt. Sunt et alii ex eis, neque ii minime
prudentes, qui defensionem nostram generosius susceperint.
Pontificum autem Romanorum sententia rationibus plene in-
structa nunquam antea prodiit, nec, cum praxis reordinandi
sacerdotes nostros, quamvis non sine exceptione, manifeste
obtineret, propter quos defectus reordinarentur. rescire po·
teramus. Notae erant de Formoso lites indignae et de haereticis
schismaticis et simoniacis ordinationibus vacillationes longae.
Praesto erant Innocenti III de unctione necessario supplenda
epistula et Eugenii IV Decretum ad Armen053 monumenta historica
saeculi xw, sed magna ex partensque hodie incognita3 iudicia
varia Pontificum recentiorum Clementis XI et Benedicti XIV,
sed Clementis quidem verbis generalibus concepta et ea ratione
incerta. Aderat etiam Pontificale Romanum, de tempore in tempus
reformatum, sed, quale nunc exstat, tam confuse compositum 'ut
mentes inquirentium magis turbaret quam adiuvaret. Si quis

