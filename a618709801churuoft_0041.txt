37

Ad summam, cum ad nos haec omnia nomine pacis et unitatis
afferantur, notum omnibus esse volumus nos aequo saltem studio
pacem et unitatem in Ecclesia prosequi. Quae autem frater
noster Leo Papa* XIII in aliis litteris de tempore in tempus
scripsit aliquando verissima esse, et semper bona cum voluntate
scripta, agnoscimus Discrimen enim et disceptatio inter nos et
illum ex diversa interpretatione eiusdem Evangelii oritur, quod
unice verum omnes credimus et veneramur. Multa etiam in ipso
amore et reverentia digna esse libenter profitemur. Sed error ille
apud Romanos inveteratus capitis visibilis pro Christo invisibili
substituendi, verba eius bona fructu pacis privabit. Quid
Christus ergo voluerit in ministerio Evangelico constituendo
nobiscum patienter, quaesumus, fratres reverendissimi, expen-
datis, Hoc prius facto alia sequentur tempore suo cum Deus
voluerit.

F axit Deus ut etiam ex hac-controversia oriatur plenior veritatis
notitia, patientia maior, et amplius pacis desiderium in Ecclesia
Christi, Salvatoris mundi.

F. CANTUAR:
WILLELM : EBOR :

Data est haec epistula seria sexta die xix
mensis Februarii ΑΒ. 1897.

