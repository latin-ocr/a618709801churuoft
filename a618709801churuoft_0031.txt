27

XVI. Argumentum autem praecipuum ct firmissimum illud Papae
videri credimus quod non de verbis in forma nostra additis, sed de
cerimoniis et orationibus in cetera actione peragenda a nobis sub-
latis,nos incuset. Scribit enim(§7): “Nam ut cetera praetereantur
quae eas (preces) demonstrent in ritu Anglicano minus sufficientes
proposito, unum hoc argumentum sit instar omnium, de ipsis·
consulto detractum esse quidquid in ritu catholico dignitatem et
officia sacerdotii perspicue designat. Non ea igitur forma esse
apta et sufficiens sacramento potest, quae id nempe reticet quod
deberet proprium significare.'' Et infra addit quae partim falsa
sunt, partim lectores in errorem facillime abductura, et Patribus
nostris et nobis iniqua :—“ Toto Ordinali non modo nulla est
aperta mentio sacrificii, consecrationis, sacerdotii, potestatisque
consecrandi et sacrificii offerendi: s'ed immo omnia huiusmodi
rerum vestigia . . . sublata et deleta sunt de industria'’
(ς 8). Et alio loco, magna (piget dicere) cum rerum ignorantia,
scribit de parte “ea Anglicanorum, non ita magna, recentiore
ternpore coalita, quae arbitratur posse idem Ordinale ad sanam
rectamque sententiam intelligi et deduci.'' Deinde a nobis
negari et adulterari sacramentum ordinis affirmat, nos repudiare
(in Ordinali scilicet) omnem notionem consecrationis et sacri-
ficii, et dicit officia presbyteri et episcopi restare “nomina sine
re quarn instituit Christus.'' His duris et inconsultis verbis
respondimus iarn ex parte, monendo incertam et periculosam
viam ab eo iniri qui ex coniectura tantum ecclesiae nostrae
actus interpretetur, et sibi ius adsumat novi decreti proponendi
de ordinis forma necessaria, quod episcopos nostros legitimos,
saeculo decimo sexto ecclesiam gubernantes, ob regulam illis plane
incognitam, damnet. Ecclesiarum particularium libertas in ritibus
reformandis non ita pro arbitrio Romae tollenda est. Nam, ut
infra partim monstrabimus, “ritus catholicus '' nullo modo unus
est, sed multum inter se variant ritus etiam a Romanis approbati.

Sed tacet intentionem ecclesiae nostrae ex praefatione Ordinalis
nostri notissimam, tacet principium a Patribus nostris semper
propositum quod actus eorum sine interpretatione inimica
explicat.

