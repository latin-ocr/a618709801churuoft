APPENDIX.

DE CAUSA JOHANNIS GORDON.

Johannes Gordon, de quo in capitulo vn breviter disseruimuS,
episcopus Gallovidiensis in Scotia meridionali anno 1688 in
ecclesia Cathedrali Glasguensi sacratus est. Qui regem Jacobum II
in exilium secutus, postea in ecclesiam Romanam receptus
est et sub condicione denuo baptizatus est. Idem nomen
Clementis Papae tunc regnantis suo praenomini addidit. Hic
vir, ut notum est, ex eodem Pontifice postulavit, petitione
vel memoriali quae hodie exstat‚1 ut ordines Romano ritu sus-
ciperet. Cuius libelli non opus est ut omnia argumenta recen-
seamus, Sufficit dicere ea maxime a veritate rerum abhorrere.
Fundamentum est fabula de Parkeri archiepiscopi consecratione.
De materia, forma et intentione scribit: “Nulla materia utuntur
nisi forte traditione Bibfiorum, nulla forma legitima : imo formam
Catholieorum abiecere et commutavere in hanc : Accipe potestatem
praedicandi verbum Dei et admz'm'strandi sancta eius Sacramenta ,-
quae essentialiter differt a formis orthodoxis. Deinde quae in-
tentio ab illis formari poterit, qui negant Christum aut primam
Ecclesiam ullum incruentum instituisse sacrificium ?'' Nullam
ergo rationem habuit verioris materiae et formae apud nos usitatae,
scilicet impositionis manuum et verborum “Accipe Spiritum
sanctum'' et quae tunc ut nunc anteibant et sequebantur. Quid
vero sibi vellet Gordon cum hoc facinus in se admitteret, nescimus.

App. 1 Vide M. Le Quien Nullz‘te‘ dqs ordinations Anglz‘canes tom. ii. App.
pag. lxix—lxm, Paris 1725—cui subsequitur decretum S. Officii. Confer E.
E. Estcourt The question of A nglz'can Ordinatz‘ons discussed (Lond. 1873) App.
xxxvi pp. cxv sq„ qui aliud summarium vel argumentum causae et aliam decreti
subsequentis formam, aliqua cum cura repetita, typis mandavit. Carta regis
pro consecratione (post electionem) data est 4 die Februarii, et signata 4 Sep·
tembris 1688 z summarium consecrationem die 19 Septembris habitam refert.

