39

Hac ergo ex petitione, quae formam ordinationis presbyterorum
solum tetigit, causam Clemens XI iudicavit: et facile credebatur
ab εἰς, qui historiam ex libro Michaelis Le Quien tantum
cognovissent, secundum mentem Johannis Gordon simpliciter
iudicasse. Res tamen aliter cecidit, ut constat ex summario,
quod decreto praefigitur, quod Estcourt anno demum 1873
typis mandavit, et quod miro modo in hac controversia
neglectum fuit, et ex litteris Leonis Papae XIII, qui scribit :—
“ Qua de forma, quo plenius esset certiusque iudicium, cautum
fuerat ut exemplar Ordinalis anglicani suppeteret.'' Summarium
enim, die consecrationis et ceteris huiusmodi prius recitatis, ita
pergit :--“ Actio sic fere peragebatur. Primo, fiebant preces
secundum Liturgiam Anglicanam. Secunde, habebatur concio ad
populum de dignitate et officio episcopi. Tertio, supradicto
Johanne genibus provoluto, omnes supradicti pseudo-episcopi
imposuerunt manus capiti et humeris dicendo Accipe Spiritum
Sanctum ,· et memento ut suscites gratiam quae in te est per manuum
impositionem, non enim accepimus spiritum timoris, sed virtutis
dilectionis et sobrietatis. Quarto, peractis pauculis precibus pro
gratiarum actione, terminata fuit actio.'' Sequitur decreti forma,
quae, priori in parte, ab illa quam suppeditat Le Quien satis
differt, quamvis illi non contradicat. q Exemplar autern summarii
et decreti, ut ab Estcourt editur, ex S. Officio prodiit die 2 Aprilis
anno 1852, et Angelum Argenti, ipsius S.O. notarium, testem habuit ;
ita ut pro documento vero teneri possit.

Notabit prudens lector primo formam consecrationis episcopi
hic *tantum citari, cum Gordon in petitione (quamvis falso)
formam ordinationis presbyterorum solum respexisset. Unde
statim exoritur quaestio an S.O. Johannis Gordon dicta de
ordinatione presbyterorum pro veris habuerit, necne? Si enim
vera crediderit, iudicium eius, tali mendacio suffultum, nullum
est: si falsa, quare nihil de ea forma accuratius tradidit?
Secundo observabit, formam hic citatam non esse eam quae anno
1688, saltem in Anglia, in usu erat, sed priorem, annorum scilicet
1550 et 1552. Non enim habet verba anno 1662 addita ad
officium et opus episcopi in ecclesia Dei quod iam tibi committitur, etc. 3

