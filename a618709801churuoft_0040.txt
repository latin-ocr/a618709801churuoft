36

Et hoc quidem in forma apud Graecos nunc usitata apparet, in
oratione quae incipit Deus qui magnus es in potentia z-“hunc
quem voluisti, ut subiret gradum Presbyteri, imple donohsancti
tui Spiritus, ut fiat dignus qui assistat inculpatus sanctuario tuo,
praedicet Evangelium tui regni, administret verbum tuae veritatis,
offerat tibi dona et sacrificia spiritualia, renovet populum tuum per
lavacrum regenerationis’' ete. (Habert Lib. Pontzf p. 314, ed. 1643.)

Sed de Patribus suis, quorum ordinationes supra descripsimus,
quid iudicaturi sint etiam atque etiam Romani videant. Si
enim Patres nostros ante annos ducentos et quinquaginta invalide
ordinatos novo decreto Papa pronuntiet, nihil obstat quominus
omnes simili modo ordinatos ordines nullos accepisse, eodem
iure, necessario decernendum sit. Et si Patres nostri, qui
formis, ut dicit, annis 1550 et 1552 nullis uterentur, nullo
modo eas reformare anno 1662 possent, sui quoque eidem
legi subiacent. Et si Hippolytus et Victor et Leo et Gelasius et
Gregorius, in ritibus suis, partim parum de sacerdotio et de summo -
sacerdoti0‚ et nihil de potestate offerendi sacrificium corporis et
sanguinis Christi dixerint, ecclesia ipsa Romana sacerdotium
nullum obtinet, et Sacramentariorum reformatores, quocunque
nomine gauderent, nihil pro ritibus sanandis efficere poterant.
“Hierarchia enim'' ut ait, “extincta '' ob nullitatem formae,
“potestas ordinandi nulla fuit.’' Et si ordinale “valere ad
usum ordinationum minime possit, nequaquam decursu aetatum,
quum tale ipsum permanserit, futurum fuit ut valeret. Atque ii
egerunt frustra, qui {inde a [saeculis vi et xl] conati sunt
admittere aliquid sacrificii et sacerdotii, [et de peccatis re· ,
mittendis et retinendisl, nonnulla dein ad ordinale facta
accessione.⁷' Et sic, una cum nostris, omnes ordines suos sub-
vertit Papa, et iudicium propriae ecclesiae infert. Eugenius quippe
IV magnum perieulum nullitatis ecclesiae suae intulit, cum doceret
novam materiam et formam ordinis, et ne verbo quidem veras
attingeret. Nemo enim scit quot ordinationeS‚ eo docente,
factae fuerint sine ulla impositione manuum aut forma idonea.
Leo autem formam prioribus Romanis episcopis incognitam, et
intentionem in Orientalium catechismis deficientem, postulat.

