,
28

XVII. Intentio certe ecclesiae nostrae, non partis recenter
malitae, ex titulo Ordinalis et praefatione eidem praefixa abunde
patet. Titulus quidem anno 1 5 52 erat “Ordo et ritus faciendi et
consecrandi Episcopos Presbyteros et Diaconos.'' Praefatio autem,
quae statim sequitur, sic incipit :—“ Manifestum est omnibuS,
Sacram Scripturam et veteres auctores diligenter perlegentibus,
exstitisse in Ecclesia Christi ex Apostolorum temporibus hosce
ministrorum ordines, Episcopos, Presbyteros et Diaconos. Quae
quidem munera ita magni semper aestimabantur, ut nemo
auderet privata sua auctoritate ullo eorum fungi, nisi qui iam
vocatus esset, probatus, examinatus, et eidem sustinendo par esset
satis cognitus: et praeterea per preces publicas cum impositione
manuum ad id approbatus et admissus. Igitur eo fine ut isti
Ordines in Ecclesia Anglicana conserventur et reverentia debita
usurpentur et aestimentur: necessarium est neminem (nisi qui
iam EpiscopUS, Presbyter aut Diaconus sit) ullo eorum fungi,
nisi qui secundum ritum sequentem ad id vocatus, probatus,
examinatus et admissus fuerit.'' Infra autem dicit inter alia
“quisque autem in Episcopatum consecrandus annum tricesimum
complevisse debet.'’ Et in ritu ipso “Consecratio” Episcopi
saepius memoratur. Successio etiam et propagatio horum
officiorum a Domino per Apostolos et ceteros ecclesiae antiquae
ministros diserte significatur in orationibus “ Eucharisticis'’ quae
praemittuntur verbis Accipe Spiritum sanctum. Intentio igitur
Patrum nostrorum fuit haec officia a primis temporibus derivata
conservare et propagare “et reverentia debita usurpare et
aestimare''‚ eo nimirum sensu quo ab Apostolis recepta sunt et
eo usque in usu erant. Quod a Papa indebite siletur.

XVIII. Sed Leo papa haec omnia et similia “nomina sine re
quam instituit Christus'' vocat. At contra principium fundamentale
nostrorum Patrum fuit omnia ad auctoritatem Domini in sacris
Scripturis revelatam revocare. Cerimonias ergo ab hominibus
confectas et additas rescindebant, etiarn illam notissimam codicem
Evangeliorum tenendi super caput episcopi ordinandi, dum bene-
dictio funditur et manus imponuntur, quae et Latinis et

