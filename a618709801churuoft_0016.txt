12

posita traditionem : et similiter de aliis, per rerum ad ministeria sua
pertinentium assignationem. Forma sacerdotii talis est: Accipe
potestatem offerendi sacrificium in ecclesia pro vivis et mortuis. In
nomine Patris, et Filii, et Spiritus Sancti. Et sic de aliorum ordinum
formis prout in Pontificali Romano late continetur. Ordinarius
minister huius Sacramenti est episcopus: effectus, augmentum
gratiae, ut quis sit idoneus minister.'’ Hic ne verbo quidem
attinguntur impositio manuum et invocatio Spiritus Sancti in
ordinandos. Eugenius tamen, ut ex explicatione ceterorum sacra-
mentorum patet, non de rebus ab Armenis supplendis, ut Romani
interdum dictitant, sed de rebus sacramentorum administrationi
penitus necessariis, Aquinatis vestigia diligentur secutuS, Eccle-
siam quasi magistri loco erudit. Ita quoque in priori parte
decreti eiusdem scribit: “Haec omnia sacramenta tribus per-
ficiuntur, videlicet rebus tamquam materia, verbis tamquam
forma, et persona ministri conferentis sacramentum cum in-
tentione faciendi quod facit ecclesia: quorum si aliquod desit,
non perficitur sacramentum” (Cone. xlv p. 1738).

In ecclesia autem nostra a mense Martio 1550, usque ad diem
1 Novembris 1552, cum traditio instrumentorum aliqua maneret
(sc. calicis cum pane in presbyteris, et baculi pastoralis in epis·
copis, et Bibliorum in utrisque), formae tamen eidem coniunctae,
in eas paene quae nunc in usu sunt, iam mutatae erant. Anno
autem 1552 etiam traditio calicis et baculi omissa est, Bibliorum
tantum restabat. Decessit vero Edwardus rex Iulii die vl 1553.

Itaque, secundum hoc decretum, presbyteri illi omnes reordi-
nandi erant. Sed opinio cum praxi yix consensit. Neque ipse
Paulus IV, cum in brevi Regimz‘ni universalis de episcopis “rite ⁵
et recte ordinatis'' caveat, quidquam de forma ordinationis pres-
byterorum exigit. (Vide infra Appendicem ad finem).

VII. Fundamentum secundum, sed vix firmiuS, sententiae
papalis de praxi curiae apparet esse iudicium Clementis XI de
causa Johannis Gordon, episcopi quondam Gallovidiensis, latum
feria quinta die xvn Aprilis anni 1704 in Congregatione generali
Inquisitionis, vel, ut dici solet, S. Officii.

