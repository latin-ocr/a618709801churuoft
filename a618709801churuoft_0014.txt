10

VI. De praxi curiae et legati Romani saeculo xvt, quamvis
multa scripserit, credimus Papam nobiscum revera esse incertum.
Videmus enim nihil eum habere quod documentis huc usque bene
cognitis addi possit, et ex exemplari minus perfecto litteras PauliIV
Praeclara carissimi citare et ex eo disputare. Ubi sunt, exempli
gratia, facultates Polo post Augusti diem v 1553 et ante Martii
diern vm 1554 concessae, quas Julius III, litteris hoc die datis,
“libere utendas'' circa ordines minus rite aut non servata
consueta forma susceptos confirmat, non autem clare definit?
Nam sine illis facultatibus “normae agendi'' a Polo obser-
vandae parum notae sunt. Distinctio enim de “promotis'' et
“ non promotis'' a Papa memorata (ξ 3), quae in utrisque
litteris fit, non statum cleri Edwardiani attinere videtur, sed
illorum qui sine ulla ordinatione praetensa beneficia tenerent, ut
saepe eo ternpore fiebat. Quis vero penitus cognovit vel quod in
hac re facturn sit v'el quibus ex rationibus factum? Partem
scimus: partem nescimus. A nostra tamen parte probari potest
opus reconciliationis istius sub Maria regina (a Iulii die VI 1553
ad xvn diem Novembris 1558) auctoritate regia et episcopali,
ante adventum Poli, maxima ex parte consummatum fuisse.

In quo conficiendo multa inconstantia et inaequalitas apparet.
Et cum multi sacerdotes Edwardiani‚ propter varias causas et
praesertim ob coniugium initum inveniantur deprivati‚ ob de'-
fectum ordinis, quantum scimuS, nulli. Aliqui propria voluntate
reordinati sunt. Aliqui unctionem susceperunt in supplementum
ordinis iam collati, quae cerimonia tunc temporis magni momenti
a quibusdam ex episcopis nostris habebatur.1 Aliqui, et fortasse
plures numero, in beneficiis suis sine reordinatione permanserunt,
immo aliquando ad nova promoti sunt. Polus autem mense
demum Novembri anno 15 54 in Angliam ex exilio reversus est, et
mensibus sequentibus quindecim reconciliationem ad finem per-
duxit. Principium vero operis eius videtur fuisse ut statum rerum

VI. ¹ Vide Jacobum Pilkington Exposz'tionem super prophetam Aggeum iii.
10—14, quae anno 1560 edita fuit (Works Parker Society p. 163) : “ Proximis
temporibus papisticis episcopi nostri illi sancti eos omnes qui sine tali unctione
ministri facti fuissent ad se vocabant et benedictione papali benedicebant et un·
gebant, et illico res absoluta est z pro vivis et defunctis sacrificare poterant ε sed
eis coniuges ducere nullo modo licebat'’ etc. Cf. Innocentium ΙΙΙ q). vii 3( 1204).

